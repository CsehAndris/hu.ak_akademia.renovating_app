# hu.ak_akademia.renovating_app
Renovating Application. First project for students of the A&amp;K Academy (HU).

Gergő:  Tied lesz a grafikus felület, JavaFx-ben. Tudom, hogy múlt héten nagyon sokat készültél erre, és emiatt már van is tapasztalatod ebben. Nem foglak túlterhelni. Annyit kérek tőled, hogy legyen egy ablak, melynek kék a háttere, és fehérek a gombok, illetve a megjelenő szöveg is fehér színű lesz rajta. Négy adatot tudjon bekérni: a szoba magasságát, szélességét, hosszát (méterben); illetve hogy mennyit akarnak emelni rajta (milliméterben). Legyen még egy gomb, aminek a megnyomásával kiírja majd a megfelelő üzenetet. Legyen hely a gomb alatt a kiírandó üzenetnek, ami a kalkuláció végeredménye lesz. Ennyi.

Andris: Három metódust szeretnék tőled kérni:
a.) paraméterként három egész számot vár (szoba magassága, hossza, és szélessége). Ebből kiszámolja a szoba kerületét, és azt a magassággal felszorozva megkapjuk, hogy mennyi négyzetméter tapéta kell majd a kitapétázáshoz. Ez a metódus egy integer értékkel térjen vissza. A levágott tapétákkal majd én elszórakozok, hogy azt is kiszámolja, ezzel nem kell foglalkoznod.
b.) paraméterként megkap egy egész számot (ennyi guriga kell majd), és ebből kiszámolja, hogy mennyibe fog kerülni a tapéta. Egy guriga tapéta ára 12.990 forint. A metódus egy integer értékkel térjen vissza.
c.) Készíts el egy String-et, amelyben a kiíratásnál már szerepelnek majd az általad visszaadott értékek. Pl. String valami = "Összesen" + guriga + "db guriga kell a kitapétázáshoz. Ez összesen" + osszeg + "forintba fog kerülni".

Dani: Tőled is három metódust szeretnék kérni.:
a.) bemeneti paraméterként egy egész számot vár, (ez egy ár lesz forintban), és számolja ki belőle, hogy az mennyi lenne Euróban. Integer értékkel térjen vissza. Az euró árfolyamnak nézz utána, légy szíves.
b.) bemeneti paraméterként három egész számot vár (a szoba hossza, szélessége, és az emelni kívánt magasság). Elvégez rajta egy számolást. A szoba alapterületét beszorozza az emelni kívánt magassággal. A visszatérési érték legyen ez a kapott szorzat.
c.) bemeneti paraméterként három egész számot vár (a szoba hossza, magassága, és szélessége). Ezek alapján kiszámolja a szoba térfogatát. A visszatérési érték ez a szám legyen (a térfogat).
